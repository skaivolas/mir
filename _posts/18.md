---
title: 14. Дзеепрыметнік
layout: page
---
## 14. Дзеепрыметнік

14.1. У беларускай мове дзеепрыметнікі бываюць незалежнага і залежнага
стану. У эсперанта яны падзяляюцца на актыўныя (незалежнага стану) і
пасіўныя (залежнага стану). Усе дзеепрыметнікі ў эсперанта маюць
адзіны канчатак ***-****a*** і скланяюцца як прыметнікі.

14.2. Актыўныя дзеепрыметнікі ўтвараюцца пры дапамозе суфіксаў
***-ant-*** для цяперашняга часу, ***-****int****-*** для прошлага
часу і ***-ont-*** для будучага часу: *la* *leganta knabo* —
*хлопчык, які чытае* — *la* *knabo, kiu legas; la leginta knabo*
— *хлопчык, які чытаў* — *la* *knabo, kiu legis; la legonta knabo* —
*хлопчык, які будзе чытаць —* *la* *knabo, kiu legos.*

14.3. Актыўныя дзеепрыметнікі выкарыстоўваюцца ў эсперанта даволі
шырока, а іх пераклад на беларускую мову складае пэўныя цяжкасці
з-за адсутнасці адпаведных граматычных форм у беларускай мове. Калі ў
беларускай мове нельга знайсці адпаведнікаў, можна перакласці даданым
сказам: *malsaniĝinta virino* — *захварэўшая жанчына, maturiĝinta
junulo* — *узмужнелы юнак, *але: *ĉi tie loganta homo* — *чалавек, які
тут пражывае.*

14.4. Пасіўныя дзеепрыметнікі ўтвараюцца пры дапамозе суфіксаў
***-at-*** для цяперашняга часу, ***-****it****-*** для прошлага часу
і ***-ot****- ***для будучага часу: *la* *legata libro* — *кніга,
якую чытаюць, la legita libro* — *(пра) чытаная кніга, la legota
libro* — *кніга, якую будуць чытаць.*

14.5.* *Пасіўныя дзеепрыметнікі цяперашняга і будучага часу звычайна
перакладаюцца даданымі сказамі.

14.6. Ад дзеепрыметнікаў пры дапамозе канчатка ***-****e****-****
***могуць утварацца дзеепрыслоўі, а пры дапамозе канчатка
***-****o*** — назоўнікі:*legante* — *чытаючы, leginte* — *прачытаўшы,
legonte* — *прачытаўшы* (у будучым), *leganto* — *чытач, leginto* —
*чытач быўшы, legonto* — *чытач будучы, dirite* — *farite* —
*сказана* — *зроблена, delegito* — *дэлегат.*

