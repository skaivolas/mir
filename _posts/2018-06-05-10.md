---
title: 6. Скланенне назоўнікаў і прыметнікаў
layout: post
---


6.1. У эсперанта толькі два склоны: агульны (назоўны) і вінавальны,
які ўтвараецца пры дапамозе дадатковага канчатка ***-****n****:***

|            |              |                  |
| ---------- | ------------ | ---------------- |
| агульны    | nova amiko   | interesa libro   |
|            | новы сябар   | цікавая кніга    |
| вінавальны | nova amikon  | interesan libron |
|            | новага сябра | цікавую кнігу    |

6.2. Усе астатнія склоны перадаюцца пры дапамозе прыназоўнікаў, якія ў
такіх выпадках вельмі часта не перакладаюцца.

6.3. Родны склон перадаецца пры дапамозе прыназоўніка ***de****
**(ад):*

*ŝlosilo de loĝejo* — *ключ ад кватэры*

*libro de amiko* — *кніга сябра*

6.4. Родны склон можа перадавацца прыназоўнікам ***da***, калі
гаворыцца аб колькасці чаго-небудзь:

*botelo da lakto* — *бутэлька малака, *

але

*botelo de lakto* — *бутэлька ад (з-пад) малака*

6.5. Давальны склон перадаецца пры дапамозе прыназоўніка ***al** (к,
да):*

*al amiko* — *сябру, да сябра*

*al Nikolao* — *Міколу*

6.6. Творны склон перадаецца пры дапамозе прыназоўнікаў ***per***
(праз, пры дапамозе) перад неадушаўлёнымі назоўнікамі і ***de***
перад адушаўлёнымі назоўнікамі:

*per krajono* — *алоўкам*

*aĉetita de patro* — *куплены бацькам*

6.7. Месны склон перадаецца пры дапамозе розных прыназоўнікаў:

*en domo* — *у доме*

*sur tablo* — *на стале*

*pri libro* — *аб кнізе* і г. д.

