---
title: 19. Прыназоўнік
layout: post
---
## 19. Прыназоўнік

Ужыванне прыназоўнікаў у эсперанта і беларускай мове не заўсёды
супадае. Пры гэтым трэба дадаць, што ў эсперанта прыназоўнікі
могуць набываць уласцівасці, не характэрныя для беларускай мовы.
Таму неабходна засяродзіць увагу на кожным прыназоўніку асобна.

19.1. al — звычайна гэты прыназоўнік ужываецца для перадачы давальнага
склону і перакладаецца не заўсёды: Mi donacas al vi ĉi tiun libron. —
Я дару табе гэтую кнігу; Mi iras al Viktoro. — Я іду да Віктара; Ni
veturas al Moskvo. — Мы едзем у Маскву. Гэты прыназоўнік ужываецца
тады, калі трэба паказаць напрамак дзеяння (каму? куды?) і толькі
з назоўным склонам. Прыназоўнік al можа ўжывацца ў якасці прыстаўкі
ці кораня: doni — даваць, aldoni — дадаць, aldonaĵo — дадатак, aliĝi
— далучыцца.

19.2. Anstataŭ — за (каго?); замест; замест таго, каб. Можа ўжывацца
як з назоўным, так і з вінавальным склонам: Homaĉo! Anstataŭ labori
vi dormas! — Нягоднік! Замест таго, каб працаваць, ты спіш! Hodiaŭ
mi laboras anstataŭ mia amiko. — Сёння я працую за свайго сябра.
Anstataŭ la libron mi aĉetis al vi novan magazinon. — Замест (узамен)
кнігі я табе купіў новы часопіс. Anstataŭ Nikolao la patrino regalis
Viktoron. — Замест Міколы маці пачаставала Віктара (не Мікола, а маці
пачаставала Віктара). Anstataŭ Nikolaon la patrino regalis Viktoron.
— Замест Міколы маці пачаставала Віктара (маці пачаставала не
Міколу, а Віктара).

У беларускай мове правільнае разуменне апошніх двух сказаў дасягаецца
лагічным націскам (у першым з гэтых сказаў на слове *маці,* а ў
другім на слове *Міколы* ці на слове *Віктара).*

Прыназоўнік *anstataŭ* можа выкарыстоўвацца і ў якасці самастойнага
слова: *anstataŭ* — *замяніць, anstataŭanto* — *намеснік.*

19.3. Antaŭ — перад. Выкарыстоўваецца для паказу месца або часу.
Ужываецца з назоўным склонам (калі можна задаць пытанні дзе?
калі?) і з вінавальным склонам (калі можна задаць пытанне куды?):
Antaŭ mi sidas bela junulino. — Перада мной сядзіць прыгожая дзяўчына.
Seĝo staras antaŭ tablo. — Стул стаіць (дзе?) перад сталом. Starigu
seĝon antaŭ tablon! — дастаў стул (куды?) перад сталом! Estas 15
minutoj antaŭ la dua. — 15 хвілін да другой. Mi vidis Nikolaon antaŭ
du tagoj. — Я бачыў Міколу два дні таму назад.

Прыназоўнік antaŭ можа выкарыстоўвацца таксама ў якасці прыстаўкі або
самастойнага слова: antaŭhieraŭ — пазаўчора, antaŭiri — antaŭmarŝi —
ісці наперадзе, antaŭeniri — antaŭenmarŝi — ісці наперад, antaŭdiri —
прадказаць, antaŭvidi — прадбачыць, antaŭa — ранейшы, папярэдні,
malantaŭa — пазнейшы, задніў antaŭe — раней, папярэдне, antaŭen —
наперад, malantaŭen — назад і г. д.

19.4. Apud — ля, каля. Гэты прыназоўнік паказвае на блізкасць або
суседства, ужываецца з назоўным і зрэдку з вінавальным склонам:
Mia amiko sidas apud mi. — Мой сябар сядзіць ля мяне. Apud nia domo
oni konstruas novan kinejon. — Каля нашага дома будуюць новы
кінатэатр. Ni kolektiĝu apud teatro. — Давайце збяромся ля
тэатра. Metu la seĝon apud la tablon! — Пастаў стул ля стала!

Прыназоўнік *apud* можа ўжывацца ў якасці прыстаўкі ці самастойнага
слова: *apuda* — *блізкі, суседні, apude* — *побач, apudborda* —
*прыбярэжны, apudlima* — *пагранічны, apudmara* — *прыморскі,
apudvoja* — *прыдарожны.*

19.5. Ĉe — у, за, ля. Ужываецца з назоўным і вінавальным склонам:
Vespermanĝu hodiaŭ ĉe ni! — Павячэрай сёння ў нас! Mi estis ĉe
Sergeo. — Я быў у Сяргея. La tuta familio sidis ĉe la tablo. — Уся
сям’я сядзела за сталом. Ni sidis ĉe la lignofajro kaj kantis. —
Мы сядзелі ля вогнішча і спявалі. Sidiĝu al ni ĉe la tablon! — Сядай
да нас за стол!

Часта прыназоўнік *ĉe* па сэнсу набліжаецца да прыназоўніка *apud,*
але ўсё ж паказвае на большую блізкасць: *Nikolao staris ĉe la
fenestro. Nikolao staris apud la fenestro. *— *Мікола стаяў ля акна.
Ĉemara* — *apudmara* — *прыморскі.*

У якасці прыстаўкі прыназоўнік *ĉe* выкарыстоўваецца вельмі рэдка:
*ĉeesti* — *прысутнічаць, ĉetabla festo* — *застолле.*

19.6. Ĉirkaŭ — навокал, каля (прыблізна). Ужываецца з назоўным
склонам: Ĉirkaŭ la vilaĝo estis densa arbaro. — Вакол вёскі быў
густы лес. Nun estas ĉirkaŭ la kvina. — Зараз каля пяці гадзін. Ŝi
havas ĉirkaŭ kvindek jarojn. — Ёй каля пяцідзесяці год.

Прыназоўнік *ĉirkaŭ* можа быць выкарыстаны ў якасці прыстаўкі ці
самастойнага слова: *ĉirkaŭa — навакольны, ĉirkaŭe* — *наўкол*
(прыслоўе), *ĉirkaŭo* — *наваколле, ĉirkaŭi* — *ĉirkaŭiĝi* —
*абкружаць, ĉirkaŭbari* — *абгарадзіць, ĉirkaŭbraki* —
*абняць, абхапіць, ĉirkaŭflugi *— *абляцець, ĉirkaŭiri* —
*абысці, ĉirkaŭmezuri* — *абмераць* і г. д.

19.7. Прыназоўнік ***da*** ўжываецца пасля назоўнікаў і прыслоўяў,
якія паказваюць колькасць. Сам прыназоўнік не перакладаецца, а
слова ці група слоў, якія ідуць за прыназоўнікам, перакладаюцца ў
родным склоне:** ***glaso da akvo* — *шклянка вады, multe da libroj*
— *многа кніг, deko da ovoj* — *дзясятак яек, kvin jaroj da laboro*
— *пяць год працы, unu kilogramo da terpomoj* — *кілаграм бульбы,
bukedo da rozoj* — *букет руж, deko da kilometroj* — *дзясятак
кіламетраў.* Прыназоўнік** ***da* не ўжываецца пасля
колькасных лічэбнікаў і прыметнікаў:** ***kvin rubloj* —**
***пяць рублёў, multaj libroj* — *многія кнігі, многа кніг.*

19.8. De — ад, з, са. Прыназоўнік de самы ўжывальны ў мове эсперанта.
Ён ужываецца для перадачы граматычнай катэгорыі роднага і творнага
склону для адушаўлёных назоўнікаў. На беларускую мову перакладаецца
не заўсёды: La libro de mia amiko. — Кніга майго сябра. La letero
skribita de mia patro. — Пісьмо, напісанае маім бацькам. La stratoj de
Minsk. — Вуліцы Мінска. De komenco de la jaro. — З пачатку года. De
infanaj jaroj. — З дзіцячых гадоў. Veturi de Bresto ĝis Minsko. —
Ехаць з Брэста да Мінска. De mateno ĝis vespero. — Ад ранку да
вечара. Li paliĝis de kolero. — Ён пабялеў ад злосці. Janka Kupala
estas poeto de granda talento. — Янка Купала — паэт вялікага таленту.

Апошнім часам замест прыназоўніка *de* нярэдка ўжываюць неалагізмы
*far, fare de* ў выпадках, калі ў сказе пазначана, кім праводзіцца
дзеянне: *La romano «La tria generacio» estas verkita far (fare
de) Kuzma Ĉorny. — Раман «Трэцяе пакаленне» напісаны Кузьмой Чорным.*

Прыназоўнік *de* можа выкарыстоўвацца таксама і ў якасці прыстаўкі:
*defali* — *адпасці, deiri* — *адысці, deflugi* — *адляцець, dehaki* —
*адсячы, deĵeti* — *адкінуць *і г. д.

19.9. *Dum* — *пакуль, у час, у той час як.* Гэты прыназоўнік можа
выкарыстоўвацца ў якасці прыстаўкі і самастойнага слова: *Dum mi
parolos pertelefone, vi legu ĵurnalojn*. — *Пакуль я буду размаўляць
па тэлефоне, ты пачытай газеты. Dum libera tempo mi ŝatas promeni en
parko*. — У *вольны час я люблю прагуляцца па парку. Mi rimarkis, ke
dum la vespermanĝo li estis malgaja*. — *Я прыкмеціў, што ў час вячэры
ён быў невясёлы. Dum vi ripozis mi sukcesis traduki tutan tekston. *—
*У* *той час як* (пакуль) *ты адпачываў, я паспеў перакласці ўвесь
тэкст. Dume mi estas okupita*. — *Пакуль што я заняты. Vi estas
mia dumviva ŝuldanto*. — *Ты мой пажыццёвы даўжнік.*

19.10. Ekster — за, па-за, звонку. Гэты прыназоўнік можа ўжывацца ў
якасці самастойнага слова і вельмі шырока ўжываецца ў якасці
прыстаўкі. Можа выкарыстоўвацца з назоўным ці з вінавальным
склонам: Bonvolu eliri ekster la pordon! — Выйдзі, калі ласка, за
дзверы! (куды?) Sed mi hieraŭ estis ekster la pordo! — Але ж я ўчора
быў (дзе?) за дзвярыма! Dimanĉe mi preferas ripozi ekster la urbo. —
Я лічу за лепшае па нядзелях адпачываць за горадам. Viktoro estas
akceptita ekster la konkurso. — Віктар прыняты па-за конкурсам;
ekstere — звонку, ekstero — eksteraĵo — знешнасць, вонкавы выгляд,
ekstera — вонкавы, знадворны, навакольны, eksterlanda — замежны,
eksterordinara — незвычайны, eksterplana — пазапланавы.

19.11. El — з, са. Ужываецца з назоўным склонам: Vera venis el Grodno.
— Вера прыехала з Гродна. Mi ricevis leteron de mia amiko el
Leningrad. — Я атрымаў пісьмо ад сябра з Ленінграда. Nina trinkas
kafon el taso. — Ніна п’е каву з кубачка. Прыназоўнік el ужываецца
вельмі шырока ў якасці прыстаўкі: eliri — выйсці, eltrinki —
выпіць, elverŝi — выліць і г. д.

19.12. En — у, ва. Ужываецца з назоўным склонам (калі можна спытаць:
дзе?) і з вінавальным склонам (калі можна спытаць: калі?): Nikolao
studas en instituto kaj Anatolo studas en universitato. — Мікола
вучыцца ў інстытуце, а Анатоль вучыцца ва ўніверсітэце. Marina
laboras en biblioteko kaj Anna laboras en uzino. — Марына працуе ў
бібліятэцы, а Ганна — на заводзе. Knabo kuras en la korto. —
Хлопчык бегае (дзе?) у двары. Knabo kuras en la korton. —
Хлопчык бяжыць (куды?) у двор. Mi tralegis ĉi tiun libron en
daŭro de du tagoj. — Я прачытаў гэтую кнігу за два дні (на працягу
двух дзён). En septembro — у верасні, en vintro — зімой.

Прыназоўнік *en* можа выкарыстоўвацца як самастойнае слова, часцей,
аднак, выкарыстоўваецца ў якасці прыстаўкі:** ***ena* — *унутраны,
ene* — *унутры, усярэдзіне, enhavo* — *змест, enmeti* — *укласці,
улажыць, enporti* — *унесці* і г. д*.*

19.13. Ĝis — да, да таго, пакуль. Выкарыстоўваецца толькі з назоўным
склонаў: Ni veturas ĝis Moskvo. — Мы едзем да Масквы. Iru ĝis fino!
— Ідзіце да канца! Ni laboras de mateno ĝis vespero. — Мы працуем ад
раніцы да вечара. Ĝis kiam mi atendos vin? — Дакуль (да якога часу) я
буду вас чакаць? Vi atendu, ĝis kiam mi venos! — Чакайце (да таго
часу), пакуль я не прыйду. Ĝis revido! — Да пабачэння, ĝis morgaŭ
— да заўтра.

Гэты прыназоўнік можа выкарыстоўвацца ў якасці прыстаўкі:**
***ĝisatendi* — *дачакацца, ĝisvivi* — *дажыць, ĝismorte* — *да самай
смерці.*

19.14. **Inter** — па(між), (па)сярод. Ужываецца з назоўным і зрэдку з
вінавальным склонам:** **egala inter egalaj — роўная між роўных, inter
ni — (па)між нас, сярод нас, inter du urboj — паміж двума гарадамі,
inter amikoj — сярод сяброў. Pendigu ĉi tiun bildon inter du
fenestrojn! — Павесь гэтую карціну паміж вокнамі!

Зрэдку ўжываецца як самастойнае слова, часцей у якасці прыстаўкі:**
***intera* — *пасярэдні, прамежкавы, прамежны, internacia* —
*міжнародны, interalie* — *між іншым, interligo* —
*узаемасувязь, interrompi* — *перапыніць.*

19.15. Je — прыназоўнік, які не мае самастойнага значэння. Ён
ужываецца тады, калі па сэнсу мы не можам ужыць які-небудзь
іншы прыназоўнік: plena je zorgoj — поўны клопатаў, riĉa je mono —
багаты на грошы, esperi je propraj fortoj — спадзявацца на ўласныя
сілы, Mi kalkulas je via helpo. — Я разлічваю на тваю дапамогу.

Падчас прыназоўнік *je* можа замяняцца вінавальным склонам ці
наадварот:** ***Mi respondas je via letero. Mi respondas vian
leteron*. — *Я адказваю на тваё пісьмо.*

Аднак прыназоўнік *je* ужываецца заўсёды для паказання часу: *je la
tria (horo)* — *а трэцяй гадзіне, je la meznokto* — *апоўначы.*

19.16. Kontraŭ — супраць, насупраць. Ужываецца з назоўным склонам і
толькі зрэдку з вінавальным: Mi staras kontraŭ urba teatro. — Я
стаю насупраць гарадскога тэатра. Heroe eli batalis kontraŭ
malamiko. — Па-геройску яны змагаліся супраць ворага. Mi aĉetis ĉi
tiun libron kontraŭ tri rubloj — Я купіў гэтую кнігу за тры рублі. Li
frapis sin forte kontraŭ la muron. — Ён моцна стукнуўся аб сцяну. Vi
estas maljusta kontraŭ mi. — Ты несправядлівы да мяне.

Прыназоўнік *kontraŭ* можа ўжывацца як корань самастойнага слова або ў
якасці прыстаўкі:** ***kontraŭa* — *супрацьлеглы, kontraŭe* —
*насупраць, kontraŭulo* — *праціўнік, kontraŭdiri* —
*kontraŭparoli* — *пярэчыць, супярэчыць, kontraŭrevolucia* —
*контррэвалюцыйны, kontraŭofensivo* — *контрнаступленне,
kontraŭstari* — *супрацьстаяць, супраціўляцца.*

19.17. Krom — апрача, апроч, акрамя. Ужываецца звычайна з назоўным
склонам, але зрэдку можа выкарыстоўвацца і з вінавальным склонам:
Venis ĉiuj krom Nikolao. — Прыйшлі ўсе апроч Міколы. Krom mi en la
ĉambro estis neniu. — Апроч мяне ў пакоі нікога не было. Li volis
vidi neniun krom min. — Ён не хацеў нікога бачыць апрача мяне.

Прыназоўнік *krom* зрэдку выкарыстоўваецца як прыстаўка або як
самастойнае слова:** ***krome, krom tio* — *апроч таго, kroma*
— *дадатковы, kromnomo* — *мянушка, krompago *— *даплата.*

19.18. *Kun* — *з, са.* Ужываецца з назоўным склонам: *Mi volas paroli
kun vi. — Я хачу пагаварыць з табой. Kun granda plezuro mi legas ĉi
tiun libron. *— *З задавальненнем я чытаю гэтую кнігу. Venu kun via
frato! — Прыйдзі са сваім братам!*

Прыназоўнік *kun* шырока выкарыстоўваецца ў якасці прыстаўкі, часта
ўжываецца таксама ў якасці кораня самастойнага слова:** ***kune* —
*разам, kuna* — *супольны, kunigi* — *аб’яднаць, kunekzisti* —
*суіснаваць, kunfrato* — *сабрат, kunlabori* — *супрацоўнічаць,
kunsenti* — *спачуваць.*

19.19.* **Laŭ** *— *па.* Гэты прыназоўнік ужываецца ў сэнсе «згодна»,
«адпаведна» або паказвае напрамак руху:** ***Paŭlo iras laŭ la
strato*. — *Павел ідзе па вуліцы. Laŭ mia opinio ni devas viziti
Nikolaon*. — *На маю думку, мы павінны наведаць Міколу. Oni faris tion
laŭ via ordono*. — *Усё, зроблена па вашаму загаду. Iru laŭ via
vojo!* — *Ідзі сваёй дарогай!* — *Rakontu ĉion laŭ ordo!* —
*Раскажы ўсё па парадку!*

Выкарыстоўваецца таксама і ў якасці прыстаўкі:** ***laŭbezone* — *na
патрэбе, laŭlarĝe* — *упоперак, laŭlonge* — *удоўж, laŭeble* *— па
магчымасці.*

19.20. Malgraŭ — нягледзячы на, не зважаючы на. Ужываецца з назоўным
склонам: Ni promenis laŭ la strato malgraŭ la pluvo. — Мы
шпацыравалі па вуліцы, не зважаючы на дождж. Malgraŭ multaj
malhelpoj ni atingis la celon. — Нягледзячы на многія перашкоды, мы
дасягнулі мэты.

19.21. *Per* — *пры дапамозе, праз.* Ужываецца з назоўным склонам.
Гэты прыназоўнік не перакладаецца, калі ўжываецца для перадачы
творнага склону.

*Vi povas interkompreniĝi per Esperanto*. — *Вы можаце паразумецца пры
дапамозе эсперанта. Mi transdonos al vi la libron per Viktoro*. — *Я
перадам табе кнігу праз Віктара. Ne per pano sole vivas la homo*. —
*Не хлебам адно жыве чалавек. Mi venis per aŭtomobilo*. — *Я прыехаў
на аўтамабілі. La patro gvidas la etan knabon per la mano. — Бацька
вядзе маленькага хлопчыка за руку.*

*Per* можа ўжывацца як корань асобнага слова ці ў якасці прыстаўкі:
*peri* — *пасрэднічаць, peranto* — *пасрэднік, senpera* — *непасрэдны,
perforte* — *гвалтам, сілком.*

Калі прыназоўнік *per* ужываецца ў форме прыслоўя *pere,* то гэта
прыслоўе ўжываецца з прыназоўнікам *de: Maksimo ne konis
Esperanton kaj parolis kun eksterlandano pere de interpretisto*. —
*Максім не ведаў эсперанта і гаварыў з чужаземцам пры дапамозе
перакладчыка.*

19.22. Po — па. Ужываецца толькі з лічэбнікамі: po du rubloj — па два
рублі, po tri libroj — па тры кнігі. Зрэдку можа ўжывацца ў якасці
прыстаўкі: pohora pago — пагадзінная аплата, pomalmulte — патроху.

19.23. Por — для, дзеля, для таго каб. Ужываецца з назоўным склонам:
Mi faras tion por vi. — Я раблю гэта для цябе. Mi faras tion por via
bono. — Я раблю гэта дзеля твайго дабра. Mi faras tion por ke vi
trankviliĝu. — Я раблю гэта для таго, каб ты супакоіўся.

Прыназоўнік *por* ужываецца тады, калі трэба паказаць мэту дзеяння. Ён
можа таксама ўжывацца ў спалучэнні са злучкам *ke: Mi skribas al vi la
leteron por ke vi sciu pri miaj novaĵoj. — Я пішу табе пісьмо, каб ты
ведаў мае навіны.* На беларускую мову прыназоўнік *por* можа
перакладацца і іншымі словамі: *mi venis por du semajnoj *— я
*прыехаў на два тыдні, mi perlaboras ducent rublojn por monato* — *я*
*зарабляю дзвесце рублёў у месяц.*

19.24. Post — пасля, за, па-за. Ужываецца з назоўным, зрэдку з
вінавальным склонам: Post la Nova Jaro mi volas iom ripozi. —
Пасля Новага года я хачу крыху адпачыць. Post la pordo staris
nekonata homo. — За дзвярыма стаяў незнаёмы чалавек. Li estis ie post
montoj. — Ён быў дзесьці па-за гарамі. Post tri tagoj mi revenos. —
Праз тры дні я вярнуся. Post kiam mi revenos, mi trovos vin — Пасля
таго, як я вярнуся, я знайду цябе.

*Post* ужываецца як самастойнае слова і ў якасці прыстаўкі: *poste* —
*потым, пазней, ззаду, posten* — *назад, postaĵo* — *зад, задняя
частка, posteuloj* — *нашчадкі, postmorta* — *пасмяротны,
postparolo* — *пасляслоўе, postsignо* — *след.*

19.25. *Preter* — *міма, паўз, паблізу.* Ужываецца з назоўным склонам:
*Li pasis preter mi*. — *Ён прайшоў міма мяне. Ni veturis preter
arbaro*. — *Мы праязджалі паўз лес. Rivero fluis preter vilaĝo*. —
*Рэчка працякала паблізу вёскі.*

*Preter* можа ўжывацца ў якасці прыстаўкі:** ***preteriri, preterpasi*
— *прайсці міма, preterlasi* — *прапусціць.*

19.26. Pri — аб, аба, пра. Ужываецца з назоўным склонам. Ni ĵus
parolis pri vi. — Мы толькі што гаварылі аб табе. Ni devas paroli pri
ĉio. — Мы павінны пагаварыць аб усім. Pri mi vi nenion scias. — Пра
мяне вы нічога не ведаеце. Можа ўжывацца ў якасці прыстаўкі:
prilabori — апрацаваць, priparoli — абгаварыць, pripensi — абдумаць.

19.27. Pro — праз, дзеля. Можа перакладацца іншымі словамі. Ужываецца
з назоўным склонам. Гэты прыназоўнік паказвае прычыну дзеяння: Pro vi
mi estas ĉi tie. — Праз цябе я тут. Pro la panpeco li devas labori. —
Дзеля куска хлеба ён павінен працаваць. Ŝi paliĝis pro timo. — Яна
збляднела ад страху. Li ne venis pro malsano. — Ён не прыйшоў па
прычыне хваробы. Okulon pro okulo, denton pro dento. — Вока за
вока, зуб за зуб.

19.28. Sen — без. Ужываецца з назоўным склонам: Sen vi mi iros nenien.
— Без вас я нікуды не пайду. Прыназоўнік sen можа ўжывацца з
інфінітывам дзеяслова: Vi prenis mian libron sen demandi
mian permeson. — Ты ўзяў маю кнігу, не спытаўшыся майго дазволу.

Прыназоўнік** ***sen* можа зрэдку ўжывацца як корань самастойнага
слова і часцей у якасці прыстаўкі:** ***seniĝi* — *пазбавіць,
seniĝi* — *пазбавіцца, senalkohola* — *безалкагольны, senargumenta* —
*бяздоказны, sencele* — *бязмэтна.*

19.29. Sub — пад. Ужываецца з назоўным склонам, калі можна задаць
пытанне «дзе?» і з вінавальным склонам, калі можна паставіць
пытанне «куды?»: Nikolao metis la kajeron sub la libron. — Мікола
паклаў сшытак пад кнігу (куды?). La kajero estas sub la libro. —
Сшытак ляжыць (дзе?) пад кнігай. Li portas librojn sub la brako.
— Ён нясе кнігі пад пахай.

Прыназоўнік** ***sub* ужываецца шырока ў якасці кораня самастойных
слоў і ў якасці прыстаўкі:** ***sube* — *унізе, ніжэй, suben* —
*уніз, subiĝi* — *падпарадкавацца, subulo* — *падначалены, subaĉeti*
— *падкупіць, subfosi* — *падкапаць, subskribi* — *падпісаць,
substreki* — *падкрэсліць.*

19.30. *Super* — *над, па-над.* Ужываецца звычайна з назоўным склонам:
*Super ni estis lazura ĉielo*. — *Над намі было блакітнае неба. Mevoj
flugas super maro. — Чайкі лётаюць па-над морам.* Аднак лічыцца
правільным ужыванне вінавальнага склону пасля прыназоўніка
*super,* калі гаворка ідзе аб перамяшчэнні: *La suno leviĝis super la
teron*. — *Сонца ўзнялося над зямлёй.*

Прыназоўнік *super* можа ўжывацца як корань самастойнага слова ці ў
якасці прыстаўкі: *supera* — *вышэйшы, superi* — *перавышаць,
superflua* — *лішні, superkrii* — *перакрычаць, superlaŭdi* —
*перахваліць, supermezura* — *празмерны.*

19.31. Sur — на. Ужываецца з назоўным склонам, калі можна паставіць
пытанне «дзе?» і з вінавальным склонам, калі можна паставіць
пытанне «куды?»: Mi metis libron sur la tablon. — Я паклаў
кнігу (куды?) на стол. La libro kuŝas sur la tablo. — Кніга
ляжыць (дзе?) на стале.

Прыназоўнік *sur* можа ўжывацца ў якасці прыстаўкі: *surskribi* —
*надпісаць, surmeti* — *пакласці, апрануць.*

19.32. Tra — праз, скрозь. Звычайна ўжываецца з назоўным склонам: Tra
la fenestro mi vidis Nikolaon, kiu ien rapidis. — Праз акно я бачыў
Міколу, які некуды спяшаўся. La ŝtelisto eniĝis la ĉambron tra la
fenestro. — Злодзей пранік у пакой праз акно.

Прыназоўнік *tra* можа выкарыстоўвацца як корань самастойнага слова
або як прыстаўка: *traa* — *скразны, trae* — *наскрозь, trabati* —
*прабіць, trablovo* — *скразняк, trairi* — *прайсці, traveturi* —
*праехаць.*

19.33. Trans — цераз, праз, за. Ужываецца з назоўным склонам, калі
размова ідзе аб месцы дзеяння (дзе?) і з вінавальным склонам, калі
размова ідзе аб напрамку дзеяння (куды?): Oni konstruis novan ponton
trans la rivero. — Пабудавалі новы мост цераз раку. La aviadilo flugas
trans la arbaro. — Самалёт ляціць (дзе?) па-над лесам. La aviadilo
transflugis trans la arbaron. — Самалёт праляцеў (куды?) за лес. Mi ne
konas la popolon, kiu vivas trans la maro. — Я не ведаю народа, які
жыве (дзе?) за морам. Baldaŭ mi veturos per ŝipo trans la maron. —
Скора я паеду на караблі (куды?) за мора.

Прыназоўнік *trans* можа таксама выкарыстоўвацца ў якасці кораня
самастойнага слова ці прыстаўкі: *transigi* — *перанесці,
перавезці, перакінуць, transiĝi* — *перайсці, пераехаць,
transdoni* — *перадаць, transiri* — *перайсці, transveturi* —
*пераехаць.*

